# Een activiteit aanmaken

Okay, loss geht's! Je kan rechtsboven klikken op "Activiteit toevoegen" om een nieuwe activiteit aan te maken.

Vervolgens krijg je een beuk velden voor je neus. Sommige zijn vanzelfsprekend, maar anderen vereisen een beetje
strategie.

### Titel en pad

De titel is publiek zichtbaar, en moet gewoon omschrijvend zijn.

Het pad wordt automatisch afgeleid van de titel, maar zorg ervoor dat dit ook bij terugkomende
activiteiten logisch blijft.

Organiseer je een Landhuisweekend? Zet er het jaartal achter (_lhw-2023_). Organiseer je een ATB
of een "Soos", zet er dan de maand bij (_atb-jan-2023_ of _soos-feb-2023_).

Magische nummers mogen ook, maar zijn natuurlijk wat minder duidelijk.

### Slagzin

Make it catchy baby! Je slagzin verschijnt overal over de site, en geeft iets meer context of sfeer
aan.

### Groep

Welke commissie of dispuut organiseert dit partijtje? Alle leden van de groep krijgen de activiteit
te zien en kunnen deze via de admin bewerken.

### Omschrijving

Tja, ehh, spreekt voor zich.

### Afbeelding

Hoewel niet verplicht, willen we echt graag dat je hier iets neerzet. Check [Unsplash](https://unsplash.com/)
of vraag een AI om iets te maken voor je, maar zorg ervoor dat je een afbeelding hebt.

Activiteiten zonder afbeelding geven de site een vrij saaie uitstraling.

### Publiceren op

Wil je je activiteit nog even verborgen houden, zet hier dan een datum neer. Het pad naar de activiteit
kan al wel gezien worden, maar de activiteit staat niet in de overzichten en wordt niet meegegeven aan Google.

### Evenement details

Deze kleine sectie geeft aan waar je activiteit is, en wat de faciliteiten of voorwaarden zijn. Is je
activiteit op een nog-geheime locatie? Zet dan lekker geheim neer.

Het adres van je locatie mag zowel een fysiek adres zijn, maar een website kan ook (bij online meetings of als de
site veel meerwaarde biedt op het adres).

### Datums

Niks op aan te merken.

### Inschrijving-instellingen

Hier kies je de standaardwaarden voor je inschrijving. De start- en einddatum voor inschrijvingen zijn
hier in te stellen en een totaal plekkenlimiet. Ook kan je hier een formulier toevoegen.

Voor het formulier geldt: vraag alleen om nieuwe info, dus **niet** de naam of het e-mailadres.

Ten slotte: een openbare activiteit heeft impact op de publieke zichtbaarheid. Je kan een activiteit publiek tonen
maar alleen leden tickets verkopen.

That's it, klik nu op "Aanmaken" en je activiteit is af!

## Tickets toevoegen aan je activiteit

Nu je de activiteit hebt aangemaakt, kan je tickets toevoegen. Dit is natuurlijk alleen als je wil dat
deelnemers zich inschrijven (of moeten betalen). Per ticket geef je een naam en prijs aan, en kan je aangeven
of deze alleen voor leden is, of voor alle leden.

### Speciale limieten

Soms komt het voor dat je een beperkte oplage van iets hebt. Als er bijvoorbeeld maar 10 tickets zijn met een
ledenkorting, kan je hierop een eigen limiet zetten. Ook kan je tickets maar voor- of na een bepaalde tijd aanbieden
(denk aan early birds, of juist last-minute tickets).

Om dit te activeren, zet je een vinkje bij "Aangepaste limieten gebruiken". Daarna kan je een start- en einddatum en ticketlimiet instellen.

> {info} De waarden voor de start- en einddatum en je ticketlimiet zijn beperkingen op de waarden van je activiteit.
> Je kan niet meer tickets verkopen dan aangegeven bij de activteit (dus het per-ticket limiet gaat niet per-se op),
> en verkoop voor de verkoopstart van je activiteit (of na het einde) is niet mogelijk.
