# Je activiteit beheren

Okay, je activiteit is af en staat online, lekker! Naarmate de tijd vordert wil je natuurlijk wat beheren aan je
activiteit. Hiertoe zijn een paar middelen:

- Je kan een deelnemerslijst downloaden
- Je kan de deelnemers mailen
- Je kan de activiteit annuleren

De meeste acties vind je onder het "..." menu bij de details van je activiteit (rechtsbovenin).

## Deelnemerslijst downloaden

Je kan ten alle tijden een lijst met deelnemers downloaden via de "Exporteer gegevens" actie.
Dit kan een presentielijst zijn, of een volledige uitdraai.

Zowel de presentielijst als de volledige lijst zijn persoonsgegevens.
Ga hier voorzichtig mee om, en deel deze niet met derden.

> {warning} Indien de "volledige gegevens" lijst medische gegevens bevat (zoals medicatie), valt dit
> onder strict persoonlijke gegevens. Deze documenten mogen **niet** geupload worden naar Google Drive
> of gedeeld worden in Telegram of Whatsapp groepen.

## Deelnemers mailen

Wil je een mailtje sturen of inplannen? Dat kan! Klik op de "Mail deelnemers" actie en je komt in een
mail-editor terecht. Hier kan je een mailtje opstellen en versturen naar alle deelnemers.

Je kan het mailtje ook iets uitstellen. De ontvangers worden bepaald op het moment dat de mail verstuurd
wordt (je kan wel een inschatting zien van het aantal ontvangers).

## De activiteit annuleren

Soms valt alles in het water en moet je de activiteit annuleren. Dat kan via de "Annuleer activiteit" actie.
Na het klikken op de knop moet je een reden opgeven en kan je de uitgevoerde betalingen terugboeken.

Terugboeken van betalingen gebeurt niet meteen, maar moet door het bestuur worden goedgekeurd. Na goedkeuring
krijgen de deelnemers het geld teruggestort op hun rekening door Mollie. De verloren transactiekosten kunnen
verhaalt worden op de organisator.
