# Inschrijvingen beheren

Naast het beheren van je activiteit, kan je ook controle nemen over de inschrijvingen. Hiervoor kan je
bij de activiteit-details omlaag scrollen naar "Inschrijvingen".

Via de "..." achter elke inschrijving kan je het volgende doen:

- De inschrijving annuleren
- De betaalverplichting uitstellen
- Een inschrijving overboeken naar iets anders

Ook kun je via de acties van de activiteit een inschrijving toevoegen.

## Een inschrijving annuleren

Soms kan iemand toch niet komen, of is iemand niet meer welkom bij je activiteit. In dat geval kan je
er voor kiezen om de inschrijving te annuleren. Dit kan via de "Annuleer inschrijving" actie.

Je kiest zelf of de deelnemer de inschrijfkosten terug krijgt. Als je de inschrijfkosten teruggeeft,
wordt het gehele bedrag teruggestort. Dit is inclusief transactiekosten, die mogelijk van het budget
van je activiteit worden afgehaald.

## De betaalverplichting uitstellen

Er zijn scenario's waar deelnemers niet direct hoeven of kunnen betalen. In dat geval kan je de
betaalverplichting uitstellen. Dit kan via de "Stel betaalverplichting uit" actie.

De deelnemer en het bestuur worden geinformeerd over deze wijziging (per mail), waarbij jouw naam
als uitvoerende partij genoemd.

Voor zolang als de deelnemer nog niet heeft betaald, krijgt diegene elke vrijdag een mailtje met
het verzoek om te betalen.

> {warning} Deze uitgestelde betaalverplichting wordt gezien als een contract tussen de deelnemer
> en de organisator. De deelnemer kan zich niet meer eenzijdig uitschrijven.

## Een inschrijving overboeken naar iets anders

Lukt het een deelnemer niet om te komen, maar heeft diegene wel een andere deelnemer gevonden, dan
kan je de inschrijving overschrijven naar de andere deelnemer. Dit is een last-resort route, gezien
een deelnemer dit ook zelfstandig kan doen.

De deelnemer wiens inschrijving is overgeboekt, en de ontvanger van de inschrijving krijgen een
mailtje met de reden en jouw naam (als uitvoerende partij).
