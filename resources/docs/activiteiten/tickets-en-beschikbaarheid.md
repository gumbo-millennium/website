# Tickets en beschikbaarheid

- [Mogelijke opties](#opties)
- [Inschrijfperiode](#inschrijfperiode)
- [Ticketlimiet](#ticketlimiet)
  - [Voorbeeld](#ticketlimiet-voorbeeld)
- [Reserveringen en annuleringen](#reserveringen)

## Mogelijke opties {#opties}

Je kan bij de activiteit Ã©n bij het ticket opgeven hoelang de inschrijfperiode is en wat het aantal is.

De activiteit overstemt hiermee de tickets. Als je een ticket aanbied buiten de "inschrijfperiode" van een
activiteit, of met een hogere hoeveelheid dan de activiteit, dan bepaalt de activiteit of een deelnemer zich kan inschrijven.

## Inschrijfperiode {#inschrijfperiode}

De inschrijfperiode van een activiteit is de periode waarin leden zich kunnen inschrijven voor de activiteit. Dit is
op zijn vroegst de datum vermeld op de activiteit bij "Start inschrijfpriode" en op zijn laatst de datum vermeld bij
"Eind inschrijfperiode". Elk ticket kan daarnaast zijn eigen inschrijfperiode hebben, maar die mag niet buiten de
inschrijfperiode van de activiteit vallen. Indien dit wel het geval is, is het ticket alsnog niet beschikbaar buiten die periode.

## Ticketlimiet {#ticketlimiet}

Ook het ticketlimiet is instelbaar op activiteit- en ticketniveau, en ook hier geldt dat het limiet op de activiteit altijd
bepalend is voor het aantal plekken (dus tickets) dat wordt verkocht. Indien een activiteit geen limiet heeft, maar alle
tickets wel een maximaal aantal, is de som van alle maximaal aantal tickets het aantal plekken dat beschikbaar is.

De activiteit geeft op de detailpagina aan wat het effectieve ticketlimiet is, en hoe dit limiet is bepaald.

### Voorbeeld {#ticketlimiet-voorbeeld}

Je organiseert een activiteit voor maximaal 40 personen en je commissie heeft een budget om korting te verlenen aan 15 personen.

Je maakt nu je activieit aan, en stelt "Ticketlimiet" in op 40. Nu maak je twee tickets aan:

1. Regulier ticket, zonder maximum aantal
2. Korting ticket, met een maximum aantal van 15

De site zal er nu voor zorgen dat er nooit meer dan 40 man zich kan inschrijven voor de activieit. Leden zijn zelf vrij om hun tickets
te kiezen, maar er zullen nooit meer dan 15 "Korting" tickets verkocht worden.

> {info.fa-lightbulb} Het kan zijn dat niet alle kortingtickets worden verkocht, maar wel je activiteit vol zit. Je bent dan natuurlijk zelf vrij om te bepalen
> wat je met het resterende budget doet.

## Reserveringen en annuleringen {#reserveringen}

Als een bezoeker van de website zich inschrijft voor een activiteit, wordt er een reservering aangemaakt voor deze gebruiker. Deze plek op
de activiteit is dan bezet. Indien de gebruiker de inschrijving niet binnen afzienbare tijd afrondt, wordt de reservering automatisch
geannuleerd en komt de plek weer vrij.

Ditzelfde geld natuurlijk voor een annulering. Als een inschrijving wordt geannuleerd (wat bij betaalde inschrijvingen alleen kan door de beheerder),
komt deze plek weer vrij. Indien de inschrijfperiode nog niet verstreken is, kan deze plek opnieuw worden ingevuld.
